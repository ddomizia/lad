---
title: Fonti di cartografie storiche online
autore: Julian Bogdani, Domizia D’Erasmo
licenza: CC BY 4.0 International
livello: base
tags: [risorse, cartografia, geodati]
img: ./maps.jpg
date: 2022-02-15
sommario: "È ormai fatto noto come la cartografia storica sia sempre più uno strumento prezioso per le ricerche archeologiche. Ecco allora un un elenco ragionato e commentato di varie fonti di cartografa storica online, di accesso libero.."
---

È ormai fatto noto come la cartografia storica sia sempre più uno strumento prezioso per le ricerche archeologiche e in particolare quel ramo della disciplina che è maggiormente focalizzata sullo studio del cambiamnto del paesaggio nel tempo, l'Archeologia dei Paesaggi (Landscape Archaeology). Vieppiù, però, la carta storica è un documento fondamentale in sé e come tale è considerato non solo nell'ambito archeologico ma più in generale per tutte le discipline umanistiche. In questo articolo — **in continuo aggiornamento** –, vengono elencate in ordine alfabetico le principali biblioteche online che contengono documenti relativi alla  cartografia storica disponibili attraverso varie tipologie di licenze e modalità di scaricamento.

Si tratta di una selezione di fonti che ci siamo trovati ad usare quasi quotidianamente nel nostro laboratorio, ma che è lntanto dall'essere completo. Segnalateci eventuali aggiunte o correzioni scrivendoci all'indirizzo [julian.bogdani@uniroma1.it](mailto:julian.bogdani@uniroma1.it).

---

## 3rd Military Mapping Survey of Austria-Hungary
- URL: http://lazarus.elte.hu/hun/digkonyv//topo/3felmeres.htm
- Licenza: non specificata.
- Data aggiornamento: 2022-03-07

Si tratta della collezione completa della terza campagna di rilievo militare dell'Austro-Ungheria, redatta in scala 1:200.000 e composta di circa 265 tavole. Mancano all'inventario circa 17 tavole che probabilmente non sono mai state publicate. La longitudie di tutte le carte è riferita la meridiano di Ferro ([MGI(Ferro)EPSG:4805](http://epsg.io/4805)).
Il dataset è offerto dall'[Istituto Ungherese di cartografie e geoinformatica](http://lazarus.elte.hu/gb/gbindex.html).

## David Rumsey Map Collection
- Url: [https://www.davidrumsey.com/](https://www.davidrumsey.com/)
- Licenza: [CC BY-NC-SA 3.0](https://www.davidrumsey.com/about/copyright-and-permissions)
- Data aggiornameto: 14-02-2022

La collezione cartografica di [David Rumsey](https://en.wikipedia.org/wiki/David_Rumsey) è a oggi una delle più ricche sul Web. L’intera raccolta conta più di 150.000 mappe, atlanti, mappamondi, mappe nautiche, scolastiche, tascabili, libri di esplorazione, carte marittime e una varietà di materiali cartografici e manoscritti provenienti da tutto il mondo.

La digitalizzazione della collezione ebbe inizio nel 1996 e continua regolarmente ancora oggi [http://www.davidrumsey.com/rumsey.pdf](http://www.davidrumsey.com/rumsey.pdf). Il sito fornisce la possibilità di scaricare le mappe gratuitamente oppure di acquistarle in formato cartaceo.

Per lo più le immagini sono disponibili in diversi formati digitali a varie risoluzioni, non georiferite. È quindi compito del singolo ricercatore che voglia usare queste cartografie sulle proprie piattaforme GIS georiferirle correttamente prima di usarle. È però in atto un'importante iniziativa collaborativa che prevede uno strumento interamente online e _web-based_ in collaborazione con [georeferencer.com](https://georeferencer.com) per il [georifreimanto collaborativo delle cartografie](https://www.davidrumsey.com/view/georeferencer). Lo strumento permette di georiferire un'immagine in ambiente grafico, mediante il riconoscimento e la collimazione di punti omologhi (GCP: Ground Control Points) e salvare il risultato ottenuto sulla nuvola. L'immagine georiferita si può visualizzare in _overlay_ su una base cartografica web e inoltre si può usare anche im progetti GIS desktop, in fari formati: scaricando un file [GeoTIFF](https://it.wikipedia.org/wiki/GeoTIFF) oppure come servizio web (Web Map service) usando protcolli aperti come [WMTS](https://it.wikipedia.org/wiki/Web_Map_Tile_Service), [TileJSON](https://docs.mapbox.com/help/glossary/tilejson/) oppure [XYZ](https://en.wikipedia.org/wiki/Tiled_web_map#Standards). Attualmente, l servizio cloud contiene circa 66.781 mappe georiferite dagli utenti e un utilissimo strumento di ricerca geografico per la loro esplorazione.

**IMPORTANTE**: La collezione di David Rumsey dal 2021 è ospitata anche all'interno della collezione online delle [Stanford Libraries](./#stanford-libraries).

---

## Instanbul Urban Database (IUDB)
- Url: [http://www.istanbulurbandatabase.com/](http://www.istanbulurbandatabase.com/)
- Licenza: Vari tipi di licenze
- Data aggiornamento: 14-02-2022

L'Instanbul Urban database è un progetto creato da [Nil Tuzcu](http://www.niltuzcu.net/about/) volto alla digitalizzazione degli archivi storici urbanistici di Instanbul. A oggi l'IUDB è il più completo archivio digitale della storia urbana di Instanbul.

---

## Interactive Nolli Map
- Url: [https://nolli.stanford.edu/](https://nolli.stanford.edu/)
- Licenza: Vari tipi di licenze
- Data aggiornamento: 14-02-2022

Il sito web _Interactive Nolli map_ dell'Università dell'Oregon è stato creato nel 2005 da James Tice ed Erik Steiner, assistiti da Allan Ceen. All'interno del sito è presente una versione interattiva della celebre mappa _Nuova Topografia di Roma_ (1748) del Giovanbattista Nolli.

Avendo acquisito e digitalizzato tutti i dati presenti nell'indice che correda la suddetta mappa, gli ideatori del progetto hanno reso possibile ricercare singolarmente luoghi, edifici, strade, rendendo il progetto una delle fonti più importanti per lo studio della mappa del Nolli e dell'urbanistica romana.

---

## Library of Congress Maps
- Url: [https://www.loc.gov/maps/](https://www.loc.gov/maps/)
- Licenza: CC BY-SA-NC
- Data aggiornameto: 14-02-2022

La _Library of Congress_, fondata nel 1800 si trova attualmente a Capitol Hill (Washington D.C. - Stati Uniti) ed è uno dei luoghi più importanti per la ricerca del Congresso degli Stati Uniti oltre che la sede dell'_U.S. Copyright Office_. La sua collezione ospita milioni di libri, registrazioni, fotografie, giornali e documenti manoscritti e cartografici [aggiornamento in tempo reale](https://www.loc.gov/about/general-information/#year-at-a-glance). Per quanto riguarda questi ultimi, in totale la biblioteca ne ospita _in situ_ all'incirca 433.861, mentre il [sito web](https://www.loc.gov/maps/) mette a disposizione (attualmente) 56.202 mappe scaricabili/consultabili online.

Le mappe sono scricabili in una varietà di formati e risoluzioni, ottimizate per vari usi, compreso anche le scansioni originali in formati _lossless_, quali il TIFF. Molto curata la sezione di metadati legata a ciascun file che spesso comprende anche il file Manifest (JSON/LD) per l'utilizzo con servizi di utilizzo IIIF.

---

## Mapstor.com
- Url: [https://mapstor.com/](https://mapstor.com/)
- Licenza: Vari tipi di licenze
- Data aggiornamento: 14-02-2022

Mapstor.com è un sito web che ospita a oggi circa 95.020 mappe topografiche pubblicate da agenzie militari e statali europee, statutinensi e russe tra il XIX e il XX secolo. Qualche tempo fa era possibile scaricare gratuitamente i singoli file (tavole topografiche) e dietro pagamento (a prezzi più che ragionevoli) intere coperture topografiche. Oggi anche lo scaricamento dei singoli file viene fatto alprezzo di € 1,00. Rimane molto vantaggioso il prezzo dello scaricamento di archivi inter, organizzati per nazione e per scala di rappresentazione e serie di edizione. I file vengono venduto georiferiti, accompagnat i dal file `.map` di [OziExplorer](https://www.oziexplorer4.com/w/) che dovrebbe essere [correttamente visualizzabile nelle versioni più recenti di QGIS](https://github.com/qgis/QGIS/issues/34299).

---

## National Library Of Australia
- Url: [https://www.nla.gov.au/copyright-and-the-maps-collection](https://www.nla.gov.au/copyright-and-the-maps-collection#)
- Licenza: The National Library of Australia
- Data aggiornameto: 14-02-2022

La collezione della National Library of Australia ospita circa 1 milione di mappe sia in formato cartaceo che digitale. Le cartografie online (circa 42.585) sono liberamente scaricabili in alta risoluzione.

---

## New York Public Library
- Url: [https://digitalcollections.nypl.org/](https://digitalcollections.nypl.org/)
- Licenza: Vari tipi di licenze
- Data aggiornameto: 14-02-2022

La New York Public Library ospita a oggi 910.629 documenti nella sua collezione. Il sito della biblioteca è continuamente aggiornato con nuovi materiali tra stampe, fotografie, manoscritti, mappe, video e molto altro.

Per quanto riguarda la collezione cartografica della New York Public Library, questa vanta a oggi circa 26.260 documenti scansionati in alta risoluzione e scaricabili liberamente.

---

## Old Maps Online

- Url: [https://www.oldmapsonline.org/](https://www.oldmapsonline.org/)
- Licenza: [Tutti i diritti riservati alle istituzioni ospitanti mappe e metadati](https://www.oldmapsonline.org/terms/)
- Data aggiornamento: 14-02-2022

Progetto nato dalla collaborazione tra la [Klokan Technologies GmbH (Svizzera)](https://www.klokantech.com/) e il progetto The Great Britain Historical GIS (Università di Portsmouth, Inghilterra) finanziato dalla società no-profit [Jisc](https://en.wikipedia.org/wiki/Jisc).

Nel sito sono indicizzate più di 400.000 mappe di tutto il mondo così come i collegamenti ai siti di associazioni, istituzioni accademiche, fondazioni, biblioteche ecc., in cui è possibile scaricarle, acquistarle oppure richiederle in consultazione. Dal 2013 il sito è gestito da volontari della Klokan Technologies GmbH (Svizzera) ed è aggiornato frequentemente con il materiale messo a disposizione da nuove [istituzioni partecipanti](https://www.oldmapsonline.org/about/).

Il portale offre diverse possibilità di ricrcae consultazione: per toponimo (testo) o attraverso una mappa che è possibile zoomare e sulla quale ci si può spostare per definire i termini della ricerca. Inoltre è possibile usare una barra per meglio definire i termini cronologici della ricerca.

---

## Paths: Tracking Papyrus And Parchment Paths Repository
- Url: [https://docs.paths-erc.eu/data/](https://docs.paths-erc.eu/data)
- Licenza: Vari tipi di licenze
- Data aggiornamento: 14-02-2022

Il progetto ERC Advanced 2015 _PAThs_, diretto da [Paola Buzi](https://www.lettere.uniroma1.it/users/paola-buzi) e ospitato dalla Sapienza Università di Roma, è volto alla comprensione diacronica e alla rappresentazione della geografia della produzione letteraria copta del _corpus_ di testi, in lingua copta, prodotti in Egitto tra il III e il XIII secolo.

Il progetto ha un [repository](https://docs.paths-erc.eu/data/) che ospita diverse tipologie di data set, sia vettoriali che raster. Per quanto riguarda la cartografia storica, a oggi _PAThs_ è certamente uno dei pricipali siti di riferimento per la documentazione relativa all'Egitto, ospitando serie topografiche georiferite redatte a partire dal 1800 fino ad alcune pubblicate nel 1985. Tutti i dati sono rilasciati con licenze aperte ed è possibile usarli in progetti terzi grazie allaloro distribuzione con formati o protocolli aperti.

---

## Petro Vlasenko Maps
- Url: [https://maps.vlasenko.net/](https://maps.vlasenko.net/)
- Licenza: Petro Vlasenko
- Data aggiornamento: 14-02-2022

La collezione cartografica di Petro Vlasenko ospita le mappe topografiche militari sovietiche di tutto il mondo a diverse scale (a partire da 1:50000).

**IMPORTANTE:** Al fine di rispettare i requisiti della legislazione locale (Kiev, Ucraina), le mappe dell'Ucraina 1:50.000, 1:100.000 e le mappe della Russia 1:50.000 sono state rimosse dal sito.

---

## Stanford Libraries
- Url: [https://searchworks-lb.stanford.edu/](https://searchworks-lb.stanford.edu/)
- Licenze: Vari tipi di licenze
- Data aggiornamento: 14-02-2022

La Stanford Libraries ospita a oggi 30 data set cartografici all'interno della sezione [_Digital collections_](https://searchworks-lb.stanford.edu/catalog?f%5Bcollection_type%5D%5B%5D=Digital+Collection). Questi ultimi fanno riferimento a collezioni o repository di documentazione geografica che afferiscono alla banca dati dalla biblioteca, da cui è possibile scaricare direttamente i materiali.

---

## Texas Geodata Portal
- Url: [https://geodata.lib.utexas.edu/](https://geodata.lib.utexas.edu/)
- Licenza: Vari tipi di licenze
- Data aggiornamento: 14-02-2022

Di recentissima pubblicazione, il geoportale dell'Università del Texas raccoglie tutti i dati geospaziali presenti nei documenti delle biblioteche di questa Università. Tra le collezioni cartografiche vi è anche la celebre **Perry-Castañeda Library Map Collection**, precedentemente ospitata [in un altro sito web](https://maps.lib.utexas.edu/maps/imw/) appartenente alla stessa istituzione accademica.

Il geoportale continente sia data set raster che vettoriali, condivisi anche da altre università tramite [GeoBlacklight](https://geoblacklight.org/) e la collaborazione [OpenGeoMetadata](https://github.com/OpenGeoMetadata).
