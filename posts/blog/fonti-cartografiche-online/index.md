---
title: "Fonti cartografiche online"
autore: Domizia D’Erasmo
licenza: CC BY 4.0 International
livello: base
tags: [notizie, cartografia, fonti]
img: ./maps.jpg
date: 2022-02-14
sommario: "È ormai noto come la cartografia storica sia sempre più da supporto per le ricerche archeologiche (Landscape Archaeology) e, più in generale, per quelle rientranti nella sfera delle discipline umanistiche. In questo articolo – in continuo aggiornamento –, saranno elencate le principali librerie online di cartografia storica disponibili attraverso varie tipologie di licenze e modalità di download."
---

È ormai noto come la cartografia storica sia sempre più da supporto per le ricerche archeologiche (Landscape Archaeology) e, più in generale, per quelle rientranti nella sfera delle discipline umanistiche. In questo articolo – in continuo aggiornamento –, saranno elencate (in ordine alfabetico) le principali librerie online di cartografia storica disponibili attraverso varie tipologie di licenze e modalità di download.

- **David Rumsey Map Collection**  
  _Url_: [https://www.davidrumsey.com/](https://www.davidrumsey.com/)  
  _Licenza_: [CC BY-NC-SA 3.0](https://www.davidrumsey.com/about/copyright-and-permissions)  
  _Data aggiornameto_: 14-02-2022

  La collezione di [David Rumsey](https://en.wikipedia.org/wiki/David_Rumsey), collezionista di cartografie statunitense, è ad oggi una delle più ricche sul web. L’intera raccolta conta più di 150.000 mappe, atlanti, mappamondi, mappe nautiche, scolastiche, tascabili, libri di esplorazione, carte marittime e una varietà di materiali cartografici e manoscritti provenienti da tutto il mondo.
  
  La digitalizzazione della collezione ebbe inizio nel 1996 e continua regolarmente ancora oggi [http://www.davidrumsey.com/rumsey.pdf](http://www.davidrumsey.com/rumsey.pdf). Il sito fornisce la possibilità di scaricare ogni mappa gratuitamente e in diverse dimensioni (da un minimo di 96px a un massimo di 12288px) oppure possono essere acquistate in formato cartaceo.

- **Instambul Urban database (IUDB)**  
  _Url_: [http://www.istanbulurbandatabase.com/](http://www.istanbulurbandatabase.com/)  
  _Licenza_: Vari tipi di licenze  
  _Data aggiornamento_: 14-02-2022  

  L'Instanbul Urban database è un progetto creato da Nil Tuzcu volto alla digitalizzazione degli archivi storici urbanistici di Instanbul. A oggi l'IUDB è il più completo archivio digitale della storia urbana di Instanbul.

- **Library of Congress Maps**  
  _Url_: [https://www.loc.gov/maps/](https://www.loc.gov/maps/)  
  _Licenza_: CC BY-SA-NC  
  _Data aggiornameto_: 14-02-2022

  La Library of Congress, fondata nel 1800 nel Campidoglio (Washington), si trova attualmente a Capitol Hill (Washington D.C. - Stati Uniti) ed è uno dei luoghi più importanti per la ricerca del Congresso degli Stati Uniti oltre che la sede dell'_U.S. Copyright Office_. La sua collezione ospita milioni di libri, registrazioni, fotografie, giornali e documenti manoscritti e cartografici [aggiornamento in tempo reale](https://www.loc.gov/about/general-information/#year-at-a-glance). Per quanto riguarda questi ultimi, in totale la biblioteca ne ospita _in situ_ all'incirca 433.861, mentre il [sito web](https://www.loc.gov/maps/) mette a disposizione (attualmente) 56.202 mappe scaricabili/consultabili online.

- **mapstor.com**  
  _Url_: [https://mapstor.com/](https://mapstor.com/)  
  _Licenza_: Vari tipi di licenze  
  _Data aggiunta_: 14-02-2022  

  Mapstor.com è un sito web a pagamento che ospita a oggi circa 95.020 mappe topografiche pubblicate da agenzie militari e statali europee, statutinensi e russe tra il XIX e il XX secolo a partire da € 1,00. Nel sito web è possibile visionare anche cartografia georiferita e corredata da metadati.  

- **Mappa Mundi**  
  _Url_: [https://www.flickr.com/photos/quadralectics/sets/72157631634890887/with/8029130443/](https://www.flickr.com/photos/quadralectics/sets/72157631634890887/with/8029130443/)  
  _Licenza_: Vari tipi di licenza  
  _Data aggiornamento_: 14-02-2022  

  La raccolta Mappa Mundi di Marten Kuilman è ospitata all'interno di [Flickr](https://www.flickr.com/), un sito web che permette agli utenti iscritti di condividere fotografie personali. Le mappe e i manoscritti scansionati e pubblicati dall'autore non sono molti e per lo più a bassa risoluzione.

- **National Library of Australia**  
  _Url_: [https://www.nla.gov.au/copyright-and-the-maps-collection](https://www.nla.gov.au/copyright-and-the-maps-collection#)  
  _Licenza_: The National Library of Australia  
  _Data aggiornameto_: 14-02-2022  

  La collezione della National Library of Australia ospita circa 1 milione di mappe sia in formato cartaceo che digitale. Le cartografie online (circa 42.585) sono liberamente scaricabili in alta risoluzione.  

- **New York Public Libray**  
  _Url_: [https://digitalcollections.nypl.org/](https://digitalcollections.nypl.org/)  
  _Licenza_: Vari tipi di licenze  
  _Data aggiornameto_: 14-02-2022  

  La New York Public Library ospita a oggi 910.629 documenti nella sua collezione. Il sito della biblioteca è continuamente aggiornato con nuovi materiali tra stampe, fotografie, manoscritti, mappe, video e molto altro.
  
  Per quanto riguarda la collezione cartografica della New York Public Library, questa vanta a oggi circa 26.260 documenti scansionati in alta risoluzione e scaricabili liberamente.

- **Old Maps online**  
  _Url_: [https://www.oldmapsonline.org/](https://www.oldmapsonline.org/)  
  _Licenza_: [Tutti i diritti riservati alle istituzioni ospitanti mappe e metadati](https://www.oldmapsonline.org/terms/)  
  _Data aggiornameto_: 14-02-2022  

  Progetto nato dalla collaborazione tra la [Klokan Technologies GmbH (Svizzera)](https://www.klokantech.com/) e il progetto The Great Britain Historical GIS (Università di Portsmouth, Inghilterra) finanziato dalla società no-profit [Jisc](https://en.wikipedia.org/wiki/Jisc).
  
  Nel sito sono indicizzate più di 400.000 mappe di tutto il mondo così come i collegamenti ai siti di associazioni, istituzioni accademiche, fondazioni, biblioteche ecc.. in cui è possibile scaricarle, acquistarle oppure richiederle in consultazione. 
  al 2013 il sito è gestito da volontari della Klokan Technologies GmbH (Svizzera) ed è aggiornato frequentemente con il materiale messo a disposizione da nuove [istituzioni partecipanti](https://www.oldmapsonline.org/about/).

- **Petro Vlasenko Maps**  
  _Url_: [https://maps.vlasenko.net/](https://maps.vlasenko.net/)  
  _Licenza_: Petro Vlasenko  
  _Data aggiornameto_: 14-02-2022  

  La collezione cartografica di Petro Vlasenko ospita le mappe topografiche militari sovietiche di tutto il mondo a diverse scale (a partire da 1:50000).

  **IMPORTANTE:** Al fine di rispettare i requisiti della legislazione, le mappe dell'Ucraina 1:50000, 1:100000 e le mappe della Russia 1:50000 sono state rimosse dal sito.

- **Texas GeoData portal**  
  _Url_: [https://geodata.lib.utexas.edu/](https://geodata.lib.utexas.edu/)  
  _Licenza_: Vari tipi di licenze  
  _Data aggiornameto_: 14-02-2022  

  Di recentissima pubblicazione, il geoportale dell'Università del Texas raccoglie tutti i dati geospaziali presenti nei documenti delle biblioteche di questa Università. Tra le collezioni cartografiche vi è anche la celebre **Perry-Castañeda Library Map Collection**,precedentemente ospitata [in un altro sito web](https://maps.lib.utexas.edu/maps/imw/) appartenente alla stessa istituzione accademica.

  Il geoportale continente sia data set raster che vettoriali, condivisi anche da altre università tramite [GeoBlacklight](https://geoblacklight.org/) e la collaborazione [OpenGeoMetadata](https://github.com/OpenGeoMetadata).
