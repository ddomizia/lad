---
title: Atlante Sacri lapides Aegypti (dir. Paola Buzi, Sapienza)
sort: 7
img: ./sla-logo.png
---

Il progetto “_Sacri lapides_” intende studiare e documentare i processi di trasformazione degli spazi sacri di culto, di identità e di memoria dall’Egitto faraonico e tolemaico-romano a quello cristiano attraverso l’analisi topografico-funzionale e la realizzazione di un catalogo generale, in forma digitale, delle strutture templari trasformate in luoghi cristiani (basiliche, chiese, monasteri, eremi, santuari) preposti alla produzione e alla conservazione libraria (biblioteche e scriptoria), oltre che naturalmente alla funzione cultuale. “_Sacri lapides_” rappresenta dunque la premessa concettuale e l’approfondimento archeologico del progetto ERC “PAThs”, il cui fine è quello di definire una geografia della produzione manoscritta copta attraverso la realizzazione di un atlante digitale, ricercabile a livello tematico e cronologico.

“Sacri lapides” si configura come un progetto del tutto innovativo, mancando una ricognizione completa e una sistematica riflessione sui fenomeni di trasformazione fisica dello spazio sacro, dal momento che gli specialisti della fase finale della storia egiziana e quelli del tardoantico si sono finora dedicati prevalentemente ai fenomeni ideologico-religiosi, escludendo – salvo eccezioni, comunque legate a realtà regionali – un’attenta analisi dei contesti archeologici e degli spazi fisici. A tal fine il team del progetto si comporrà di egittologi e archeologici classici.

## Risorse

- Sito web del progetto: in fase di allestimento

- Spazio relativo al progetto, repository di codice e documentazione:

- Sito della Cattedra di Egittologia alla Sapienza: [https://sites.google.com/uniroma1.it/cattedra-egittologia-sapienza](https://sites.google.com/uniroma1.it/cattedra-egittologia-sapienza)
