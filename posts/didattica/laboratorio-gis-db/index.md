---
title: Laboratorio GIS e Banche dati relazionali per l'Archeologia
sort: 9
img: ./lab.png
---

Dal 2017 viene organizzato presso la Sapienza un laboratorio pratico di alfabetizzazione sulle tecnologie relative ai Sistemi Informativi Geografici (GIS), con particolare riguardo al software libero [QGIS](https://www.qgis.org/). Il laboratorio si pone l’obiettivo di fornire le basi teoriche e pratiche necessarie per impostare e sviluppare indipendentemente i propri progetti GIS e affrontare il mondo della cartografia numerica.

Il laboratorio è destinato principalmente agli iscritti alla Sapienza Università di Roma, ma è aperto anche a interessati, studenti o professionisti esterni. A causa della pandemia l'edizione 2020 si è tenuta online e quella 2021 è stata strettamente limitata agli iscritti alla Sapienza.

Nelle ultime edizioni, il laboratorio GIS è stato affiancato da incontri dedicati alla progettazione, implementazione e utilizzo delle banche dati relazioni, con una introduzione al linguaggio SQL. In particolare i partecipanti hanno imparato a progettare costruire e implementare una banca dati relazionale online usando [Bradypus](/ricerca/bradypus-cloud-databases/), un software sviluppato e mantenuto dal LAD per la facile gestione _online_ di banche dati archeologiche e più in generale legate al mondo dei Beni Culturali.

Il laboratorio è coordinato da **Julian Bogdani** in collaborazione con **Domizia D'Erasmo** e **Erasmo Di Fonso**.

## Edizione 2023/2024
Sono aperte le iscrizioni ai laboratori didattici di archeologia digitale per l'anno accademico 2023-2024. Per il programma e i dettagli seguire [questo collegamento](../../notizie/2023-09-19-laboratori-didattici-di-archeologia-digitale-2023-2024/).

## Edizioni precedenti
- [Scarica la locandina dell'edizione 2023/2024](../../didattica/laboratorio-gis-db/lab-gis-2023-2024.pdf)
- [Scarica la locandina dell'edizione 2022/2023](../../didattica/laboratorio-gis-db/lab-gis-2022-2023.pdf)
- [Scarica la locandina dell'edizione 2021/2022](../../didattica/laboratorio-gis-db/lab-gis-2021-2022.pdf)
- [Scarica la locandina dell'edizione 2020/2021](lab-gis-2020-2021.pdf)
- [Scarica la locandina dell'edizione 2019/2020](lab-gis-2019-2020.pdf)
- [Scarica la locandina dell'edizione 2018/2019](lab-gis-2018-2019.pdf)
